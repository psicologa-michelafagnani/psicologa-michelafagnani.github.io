---
layout: archive
title: ""
permalink: /dicosamioccupo/
author_profile: true
---

# SERVIZI

### Età scolare
 Percorsi di doposcuola specializzato e programmi di potenziamento cognitivo per bambini/e, ragazzi/e con Disturbi Specifici dell’Apprendimento e Bisogni Educativi Speciali.
Ricevo presso il Centro Alternativa-Mente (Piazzale Sant'Antonio, 8, 67100 L'Aquila-AQ).

### Giovani e Adulti
 Percorsi di sostegno e supporto psicologico per gestire ed affrontare situazioni di diversa natura emotivamente spiacevoli o poco funzionali; o ancora, per far fronte a situazioni stressanti, o a disturbi psicologici anche invalidanti. Attraverso un processo di analisi approfondita del funzionamento della persona da un punto di vista cognitivo e comportamentale, è possibile aiutarla a migliorare il suo benessere personale e la qualità di vita.

### Over 65
 Valutazione cognitiva: processo diagnostico che ha lo scopo di indagare le funzioni cognitive (attenzione, memoria, funzioni esecutive, abilità visuo-spaziali). L’obiettivo è creare una fotografia della condizione cognitiva, e in particolare individuare le abilità preservate e i domini cerebrali potenzialmente compromessi. Generalmente si svolge dopo aver riportato una lesione cerebrale (es. trauma cranico, ictus…) oppure a seguito di osservati cambiamenti nel proprio funzionamento cognitivo quotidiano (dimenticanze inusuali, episodi di smarrimento anche brevi, difficoltà organizzative mai riscontrate…). Stimolazione e riabilitazione cognitiva: compiti mirati all’allenamento di attività di vita quotidiana ed esercizi volti a stimolare in maniera specifica e personalizzata i diversi domini cognitivi (attenzione, memoria, funzioni esecutive, abilità visuo-spaziali).


## IL MIO APPROCCIO AL MALESSERE PSICOLOGICO

La Psicoterapia Cognitivo-Comportamentale (CBT) è uno dei modelli più affidabili ed efficaci usati per comprendere e trattare i disturbi psicopatologici e in generale per affrontare le sfide legate alla salute mentale. Ideata negli anni '60 da Aaron Beck e Albert Ellis, si basa sull'importante concetto che i nostri pensieri influenzano direttamente il nostro benessere emotivo. Se i nostri pensieri sono distorti e poco funzionali, il nostro stato d'animo può risentirne negativamente. La CBT ci guida nel comprendere a fondo e modificare questi schemi di pensiero, migliorando così il nostro comportamento e la gestione delle situazioni complesse. In breve, la CBT rappresenta un prezioso strumento per trasformare il nostro modo di pensare, e di conseguenza di agire, al fine di migliorare la qualità della nostra vita. 



